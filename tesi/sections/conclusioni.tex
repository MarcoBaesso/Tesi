Lo stage determina il passo intermedio tra la scuola e il mondo del lavoro e solo con questa esperienza o comunque altre attività lavorative è possibile integrarsi in questo ambiente. In questa esperienza, la prima presso un'azienda informatica, sono entrato in diretto contatto con le difficoltà che animano un'azienda quotidianamente. I problemi non sono strettamente di natura informatica, ma anche di gestione del personale e organizzazione del lavoro. La struttura dell'azienda non è predisposta per sviluppo di progetti, in modo tale quindi da dedicare le risorse alla sole attività di progetto; l'azienda è caratterizzata da risorse che alternano le mansioni di una risorsa dall'analisi allo sviluppo del software, dall'incontro con i clienti alla manutenzione di software ad essi venduti. Da questo ne ricavo che è indispensabile avere un'organizzazione delle risorse e dell'ambiente di lavoro al fine di fissare le funzionalità competenti una deternminata risorsa, le responsabilità, le procedure e le regole. Dallo stage ho appreso l'importanza delle conoscenze acquisite grazie all'università, ma ho soprattutto capito che la laurea è un traguardo importante, ma in questo settore ciò che vince è l'esperienza o meglio le best practice. Per quanto riguarda il progetto di stage sono rimasto soddisfatto del risultato ottenuto, inoltre la manutenzione di software ha come pregio la possibilità di analizzare le scelte architetturali di altri team, permettendo quindi di valutare le scelte implementative, pensando a strategie diverse di sviluppo; il tutto per un laureando è molto utile perchè permette di imparare da altri puntando necessariamente al miglioramento continuo. Quindi la mia esperienza di stage si è alternata da fasi monotone di debugging, anche un po noiose, ma indispensabili per apprendere l'architettura del sofware a fasi di modifica dell'applicativo che hanno permesso di portare avanti il ciclo di vita del software di OPP.